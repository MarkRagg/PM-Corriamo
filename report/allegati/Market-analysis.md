# Market analysis

Nella prima fase di questa analisi, ci si focalizzerà sul bacino di utenza della corsa, della fascia d'età media, i possibili competitor locali e nazionali e i target users.

## Panorama e dimensioni
Il running in Italia è una disciplina in forte espansione, soprattutto nel periodo post-Covid. Secondo l'ISTAT, le attività di atletica leggera e jogging coinvolgono circa il 18% dei praticanti sportivi, ovvero **4 milioni di italiani**, aumento rispetto al 16,8% del 2015.

Alcuni dati molto promettenti sono quelli che riguardano i finisher alle maratone più importanti, che ogni anno aumentano. Tra le più popolari in Italia abbiamo:
- **Run Rome The Marathon**: 15.168 finisher, +35% rispetto all’anno precedente
- **Firenze Marathon**: 8.872 finisher
- **Milano Marathon**: 6.913 finisher, con il 56% di iscritti stranieri

Inoltre un mercato in fortissima espansione è quello del **trail running** ([ultra maratona del Monte Bianco](https://utmb.world/it), [100KM del passatore](https://www.100kmdelpassatore.it/)), con un +83% di partecipanti tra il 2022 e il 2025 con il numero di gare quasi raddoppiato.

## Concorrenza

Il mercato della app legate al fitness è molto ampio, ma frammentato. Ogni app ti permette di seguire un singolo aspetto della corsa come ad esempio:
- **Strava**: l'app più famosa per il tracking delle attività sportive, ma non offre alcun tipo di servizio medico o tabelle di allenamento
- **Runna**: offre un servizio a pagamento che riguarda le tabelle di corsa, ma non integra un programma di rinforzo muscolare, nè un programma nutrizionale

Per quanto riguarda la aziende locali, sono presenti numerosi poliambulatori che permettono di essere seguiti da un punto di vista medico, ma non da un punto di vista sportivo. Questo offre una possibilità all'interno del mercato, dove offrire un servizio mirato e soprattuto completo fornisce un grosso vantaggio.

## Possibili acquirenti
I potenziali utilizzatori della piattaforma possono essere distinti in:

- **Atleti semi-professionisti e professionisti**, per i quali la gestione integrata degli allenamenti e dei dati clinici rappresenta un vantaggio competitivo.

- **Trail runner**: il trail running è una disciplina piuttosto pesante, che a qualsiasi livello ha bisogno di un supporto a 360° per evitare infortuni dovuti all'enorme quantitativo di km percorsi e soprattutto per gestire l'alimentazione che è fondamentale per la salute del corridore ed anche in termini di performance.

- **Sportivi amatoriali evoluti**, interessati a un monitoraggio strutturato e alla personalizzazione del piano di allenamento.

- **Centri sportivi**, che possono decidere di affidarsi al nostro servizio per i propri atleti.
