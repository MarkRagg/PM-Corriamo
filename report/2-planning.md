---
layout: default
title: Planning
nav_order: 3
---

# Planning

In questa fase, il focus è sulla pianificazione del progetto, in particolare verranno definite le attività da svolgere durante lo sviluppo, i tempi di ognuna e l'ordine cronologico nelle quali verranno svolte. A supporto della pianificazione verranno prodotti vari documenti per ufficializzare ciò che verrà detto durante gli incontri. Per facilitare il corretto svolgimento di questa fase si è deciso di fare delle JPPS (Joint Project Planning Session), ognuna con il suo relativo scopo. 

## JPPS (Joint Project Planning Session)

I partecipanti a queste sessioni sono i membri del team di sviluppo insieme al committente. Il committente rappresenterà anche gli stakeholder, che non saranno presenti a questi meeting per non investire troppo tempo in fasi che non li riguardano direttamente. Non ci sarà la figura di _Facilitator_, in quanto il team IT è ristretto e tutti gli sviluppatori saranno incaricati di seguire questo progetto.  

Ogni sessione verrà svolta nell'apposita aula riunioni all'interno dell'azienda, per garantire velocità negli spostamenti ma anche comodità delle sedie, molti attrezzi a disposizione tra cui lavagne e proiettore, utili per la stesura di documenti.

### Partecipanti 

| Nome                 | Ruolo                                                       |
|----------------------|-------------------------------------------------------------|
| **Marco Raggini** | Committente |
| **Simone Zama** | Project Manager, Programmatore |
| **Luca Ferar** | Programmatore  |
| **Alessio Bifulco** | Programmatore |

## 1° Sessione (Kickoff + Work)

La prima Joint Project Planning Session ha avuto lo scopo di avviare ufficialmente il progetto e definire le basi operative per la fase di pianificazione.

Durante l’incontro sono stati condivisi gli obiettivi generali del progetto e le principali aspettative del committente. Successivamente, il team ha analizzato in modo collaborativo le attività necessarie alla realizzazione della piattaforma, individuando i macro-task e le dipendenze principali.
Visto che il team IT e tutti i componenti di questa sessione avevano già partecipato alla fase di scoping, è stato svolto tutto in modo lineare e senza intoppi.

Il focus della sessione è stato la definizione della **Work Breakdown Structure (WBS)**, utilizzata per scomporre il progetto in attività più piccole e gestibili, così da facilitare la pianificazione temporale, l’assegnazione delle responsabilità e la stima dei tempi di sviluppo.

Al termine dell’incontro è stata prodotta la **WBS**, riportata in un documento separato, che costituirà la base per la definizione del Gantt che avverrà nelle prossime sessioni.

### Allegati prodotti
- [WBS](./allegati/planning/WBS.md)

## 2° Sessione (Stima dei tempi e pianificazione)

La seconda sessione è stata dedicata alla stima dei tempi di realizzazione delle attività individuate nella WBS.

Durante l’incontro, il team di sviluppo ha analizzato ciascun task presente nella WBS, stimandone la durata e individuando le principali dipendenze tra le attività. Questo processo ha permesso di evidenziare il percorso logico di sviluppo del progetto e di identificare eventuali attività critiche.

A seguito di questa analisi è stato redatto il **Project Network Diagram (PND)**, utilizzato per rappresentare graficamente le relazioni di precedenza tra le attività e supportare la definizione del percorso critico del progetto.

Sulla base del PND è stato successivamente realizzato il **diagramma di Gantt**, che consente una visualizzazione più immediata e comprensibile della pianificazione temporale, rendendo il piano di progetto facilmente consultabile da tutti i membri del team.

### Allegati prodotti
- [PND](./allegati/planning/PND.md)
- [Gantt](./allegati/planning/Gantt.md)

## 3° Sessione

La terza sessione è stata dedicata alla gestione dei rischi.

Durante l'incontro si è parlato di come poter fronteggiare i potenziali rischi analizzati durante la fase di scoping. Al termine dell'incontro è stato prodotto un allegato che contiene una descrizione più accurata dei rischi e di come potrebbero essere risolti.

### Allegati prodotti
- [Risk Management](./allegati/planning/Risk-management.md)