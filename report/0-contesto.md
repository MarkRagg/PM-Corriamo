---
layout: default
title: Contesto
nav_order: 1
---

# Contesto

Corriamo S.r.l è una azienda in crescita operante in Romagna che si specializza nell'erogazione di servizi sportivi, in particolare nella corsa.
Si pone come obiettivo principale quello di fornire un servizio completo per atleti semi-professionisti/professionisti che comprende:
- Tabella di allenamento
- Potenziamento muscolare per la prevenzione degli infortuni
- Piano alimentare
- Fisioterapista per la gestione degli infortuni
- Strutture mediche che permettano test clinici specifici(es. il test del lattato, test VO2Max)

Il così ampio team di specialisti e le strutture fisiche presenti permettono di offrire un percorso di preparazione atletica altamente personalizzato e integrato, in cui ogni atleta è seguito in modo continuativo e coordinato sotto il profilo tecnico, fisico e clinico.

L'esigenza attuale dell'azienda è quella di migliorare la qualità del proprio servizio introducendo un sito web dove il consumatore finale può controllare ogni aspetto della sua preparazione, semplificando l’accesso alle tabelle di allenamento, ai piani di potenziamento e alimentari, ai referti clinici e al calendario delle visite, favorendo al contempo una comunicazione più efficace tra atleta e team di specialisti.
Il progetto sarà commissionato al team IT interno dell'azienda, attualmente ancora in crescita che è composto da tre sviluppatori.

## Sviluppatori e collaboratori del progetto

Data la dimensione contenuta del team IT, il ruolo di Project Manager è ricoperto dal CTO, che coordina le attività di sviluppo mantenendo una visione tecnica e organizzativa del progetto. Il ruolo di Product Owner è invece affidato al CEO, in quanto rappresentante delle esigenze di business e degli stakeholder.

| Nome                 | Ruolo                                                       |
|----------------------|-------------------------------------------------------------|
| **Marco Raggini** | CEO, Committente, Product Owner  |
| **Simone Zama** | CTO, Project Manager, Programmatore |
| **Luca Ferar** | Programmatore, SCRUM Master |
| **Alessio Bifulco** | Programmatore |
| **Giulia Zappaterra**  | Nutrizionista, Stakeholder |
| **Lorenzo Baldo** | Medico, Stakeholder |
| **Gabriele Berra** | Fisioterapista, Stakeholder |
| **Pietro Ritagli** | Preparatore atletico, Stakeholder |
| **Lorenzo Lotti** | Allenatore, Stakeholder |

## Scoping Meetings

Si terranno dei process scoping meeting per definire l'obbiettivo del progetto, raccogliere i requisiti, fare delle analisi di mercato e dei potenziali rischi del progetto e delle eventuali opportunità.  